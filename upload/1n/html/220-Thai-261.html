<p style="text-align:center"><img alt="" src="/ckeditor/upload/files/id38/2563_11_18.jpg" style="height:485px; width:485px" /></p>

<p><span style="font-size:14px"><span style="font-family:arial,helvetica,sans-serif">&nbsp; &nbsp; &nbsp; &nbsp; วันที่ 18 พฤศจิกายน 2563 กรมทรัพยากรทางทะเลและชายฝั่ง (ทช.) ร่วมกับ บริษัท เชฟรอนประเทศไทยสำรวจและผลิต จำกัด จัดพิธีส่งมอบและรับมอบ<span style="color:rgb(70, 70, 70)">ขาแท่นหลุมผลิตปิโตรเลียม จำนวน 7 ขาแท่น ไปจัดวางเป็นปะการังเทียม เพื่อการอนุรักษ์ทรัพยากรทางทะเล บริเวณเกาะพะงัน จังหวัดสุราษฎร์ธานี โดยมีนายโสภณ ทองดี อธิบดีกรมทรัพยากรทางทะเลและชายฝั่ง (อทช.) ร่วมกับนายไพโรจน์ กวียานันท์ ประธานกรรมการบริหาร บริษัท เชฟรอนประเทศไทยสำรวจและผลิต จำกัด ลงนามส่งมอบและรับมอบขาแท่นหลุมผลิตปิโตรเลียมฯ โอกาสนี้ นายอภิชัย เอกวนากุล รักษาราชการแทนรองอธิบดี ทช. พร้อมด้วยคณะผู้บริหารจากหน่วยงาน ทช. เชฟรอน จุฬาลงกรณ์มหาวิทยาลัย ศรชล. มหาวิทยาลัยเกษตรศาสตร์ กรมเชื้อเพลิงธรรมชาติ กองทัพเรือ กรมเจ้าท่า และกรมประมง ร่วมเป็นสักขีพยานในพิธี ณ ห้องประชุมบีบี 201 ชั้น 2 โรงเเรมเซ็นทรา บาย เซ็นทารา ศูนย์ราชการและคอนเวนชันเซ็นเตอร์ แจ้งวัฒนะ</span></span></span></p>

<p><span style="color:rgb(70, 70, 70); font-family:arial,helvetica,sans-serif; font-size:14px">&nbsp; &nbsp; &nbsp; &nbsp; สำหรับโครงการดังกล่าว เป็นความร่วมมือกันระหว่าง ทช. กับเชฟรอน และจุฬาลงกรณ์มหาวิทยาลัย ในการนำขาแท่นปิโตรเลียมไปจัดวางเป็นปะการังเทียม เพื่อการอนุรักษ์ท้องทะเลไทย ซึ่งหลังจากนำขาแท่นไปจัดวางในพื้นที่เกาะสมุยแล้วเสร็จ คาดว่าโครงการดังกล่าวจะช่วยส่งเสริมเศรษฐกิจด้านการท่องเที่ยวทางทะเลของจังหวัดสุราษฎร์ธานี สามารถดึงดูดนักท่องเที่ยวทั้งชาวไทยและชาวต่างชาติให้เดินทางมาท่องเที่ยว เพื่อสร้างรายได้ให้กับพี่น้องประชาชนในพื้นที่ ตลอดจนลดจำนวนนักท่องเที่ยวดำน้ำออกจากแนวปะการังธรรมชาติ และลดการทำลายแนวปะการังธรรมชาติจากกิจกรรมการท่องเที่ยว ต่อไป</span></p>

<p>&nbsp;</p>

<p><span style="color:rgb(70, 70, 70); font-family:arial,helvetica,sans-serif; font-size:14px">โดย :&nbsp;สื่อสารองค์กร</span></p>
