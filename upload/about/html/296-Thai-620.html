<p>&nbsp; &nbsp; &nbsp;เป็นศูนย์รวบรวมข้อมูลจุดวางเรือรบปลดประจำการในทะเลและแหล่งดำน้ำชมเรือของประเทศไทย ซึ่งในระยะที่ผ่านมา กรมทรัพยากรทางทะเลและชายฝั่ง กองทัพเรือ หน่วยงานในพื้นที่และภาคเอกชน พร้อมด้วยชุมชนในพื้นที่ต่างๆ ร่วมกันจัดทำโครงการวางเรือรบปลดประจำการของกองทัพเรือมาจัดวางใต้ทะเล เพื่อจัดสร้างเป็นอุทยานใต้ทะเลเพื่อการเรียนรู้ เพิ่มแหล่งดำน้ำ และลดการใช้ประโยชน์ในแหล่งดำน้ำตามธรรมชาติ โดยดำเนินการจัดเก็บข้อมูลเพื่อสะดวกในการใช้งานสำหรับนักวิชาการและผู้ที่สนใจทั่วไป มีการนำเสนอข้อมูลในรูปแบบของข้อมูลเชิงบรรยาย ข้อมูลองค์ความรู้ที่เชื่อมโยงกับระบบการจัดการองค์ความรู้ทรัพยากรทางทะเลและชายฝั่ง (KM) รวมถึงเชื่อมโยงและแสดงผลข้อมูลเชิงพื้นที่ผ่านระบบแผนที่ออนไลน์ร่วมกับฐานข้อมูลทรัพยากรทางทะเลและชายฝั่งอื่นๆ ที่ได้พัฒนาไว้</p>

<p>&nbsp;&nbsp;&nbsp;&nbsp;ทั้งนี้เพื่อให้ทรัพยากรทางทะเลและชายฝั่งได้รับการจัดการเพื่อความสมบูรณ์และยั่งยืนโดยการนำประโยชน์ของเทคโนโลยีสารสนเทศมาช่วยในการบริหารจัดการ และรองรับการเป็น &ldquo;ศูนย์ข้อมูลเกี่ยวกับทรัพยากรทางทะเลและชายฝั่งของประเทศ&rdquo; ได้อย่างมีประสิทธิภาพต่อไป</p>
