<p>&nbsp; &nbsp; &nbsp;เป็นศูนย์รวบรวมข้อมูลทุ่นในทะเลจากหน่วยงานที่เกี่ยวข้อง โดยดำเนินการจัดเก็บข้อมูลเป็นหมวดหมู่และเป็นระเบียบ เพื่อสะดวกในการใช้งานสำหรับนักวิชาการและผู้ที่สนใจทั่วไป มีการนำเสนอข้อมูลในรูปแบบของข้อมูลพื้นฐาน ข้อมูลกราฟสรุปเชิงปริมาณ ข้อมูลองค์ความรู้ทุ่นในทะเลที่เชื่อมโยงกับระบบการจัดการองค์ความรู้ทรัพยากรทางทะเลและชายฝั่ง (Knowledge management : KM) ฯลฯ</p>

<p>&nbsp;&nbsp;&nbsp;&nbsp;รวมถึงเชื่อมโยงและแสดงผลข้อมูลเชิงพื้นที่ผ่านระบบแผนที่ออนไลน์(Geographic Information System : GIS) ร่วมกับฐานข้อมูลทรัพยากรทางทะเลและชายฝั่งอื่นๆ ที่ได้พัฒนาไว้ โดยการจัดเก็บโครงสร้างฐานข้อมูลทุ่นในทะเลนั้นมีความเป็นมาตรฐานเพื่อใช้เป็นโครงสร้างฐานข้อมูลกลางด้านทุ่นในทะเล ดังเช่น พิกัดที่ตั้ง วัตถุประสงค์การวางทุ่น วัสดุ ขนาดและสีของทุ่น แบบฐานทุ่น วัสดุ ขนาดและความยาวของสายยึดโยง ประเภทของเรือที่เข้าไปใช้ประโยชน์ ฯลฯ</p>

<p>&nbsp;&nbsp;&nbsp;&nbsp;ทั้งนี้เพื่อให้ทรัพยากรทางทะเลและชายฝั่งได้รับการจัดการเพื่อความสมบูรณ์และยั่งยืนโดยการนำประโยชน์ของเทคโนโลยีสารสนเทศมาช่วยในการบริหารจัดการ และรองรับการเป็น &ldquo;ศูนย์ข้อมูลเกี่ยวกับทรัพยากรทางทะเลและชายฝั่งของประเทศ&rdquo; ได้อย่างมีประสิทธิภาพต่อไป</p>
